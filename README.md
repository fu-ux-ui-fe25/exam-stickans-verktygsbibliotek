# Examensuppgift - Stickans Verktygsbibliotek

## Bakgrund

Idag lever vi i en konsumtionskultur utan dess like där ägandeskap är lika vanligt och självklart som luften vi andas. Men måste man äga allt? Kan man inte bara låna när man behöver och lämna tillbaka när man är klar?
Ett nytt fenomen som dykt upp i svallvågorna av miljö- och konsumtionsdebatten är bibliotek av olika slag, inte bara böcker. Se ex.

* http://www.leksaksbiblioteket.se/
* https://www.kladoteket.se/

Samfällighetsföreningen Stickan har uppmärksammat att många av de boende i deras radhuskvarter har en massa projekt för sig. Det är allt från renoveringar inomhus till altanbyggen ute. Dock saknar många de verktyg som behövs och det frågas konstant runt efter slagborrmaskiner och tigersågar. Ett beslut på senaste styrelsemötet var att samfällighetsföreningen ska bygga upp ett litet bibliotek med verktyg som de flesta inte har användning för i vardagen, men som är väldigt användbara vid renoverings- och byggprojekt.

## Uppdrag

Eftersom året är 2025 så måste ju en samfällighetsförening ha ett utlåningssystem! Du som expert på utveckling av appar har blivit kontaktad av samfällighetsföreningen Stickan för att utveckla en åt dem. 
Som en utvecklare med koll på läget så börjar du såklart med en gedigen mockup och prototyp som ska testas på de boende i stickans område för att kunna slipas till ett användarvänligt mästerverk.

Systemet ska vara mobilanpassat. Desktop är inte relevant i nuläget.

## Krav 

### Funktionella krav

* Auth / loginsida
* Söka fram / välja verktyg
* Hyra dem > kvitto / bekräftelse
  * Det finns enbart ett verktyg av varje till utlåning (förutom laddare och batterier).
  * Det ska gå att se om ett verktyg är utlånat redan.
* Översikt över lån och tillbakalämningstider
* Lägg gärna till fler sidor ni känner är relevanta

#### Minst följande verktyg ska finnas i inventarierna och tillgängliga för utlåning.
* batteridriven sticksåg
* batteridriven cirkelsåg
* batteridriven tigersåg
* batteridriven vinkelslip
* batteridriven multiverktyg
* batteridriven bandslip
* batteridriven varmluftspistol
* batteridriven spikpistol
* batteridriven slagborrmaskin inkl borrsats
* batteridriven skruvdragare inkl bitssats
* batteridriven motorsåg
* batteridriven häcksax
* batteridriven gräsklipparen
* batteridriven grästrimmer
* laddare
* batterier

### Tekniska krav

Du ska designa prototypen i Figma. Den ska innehålla:

* Color styles (variabler går också bra)
* Text styles (variabler går också bra)
* Grid
* Components

### Krav för G
* Är en interaktiv prototyp som har 2 flöden:
  * Från inloggning till bekräftelse av lån
  * Från inloggning till min egen översikt av lån och tillbakalämningstider
* Uppfyller alla funktionella krav
* Uppfyller alla tekniska krav

### Krav för VG
* Allt i godkänt
* Att du i dina kommentarer alternativt eget textfält i Figma skriver några punkter om hur du har använt dig av de 5 principerna för hur något uppfattas som användarvänligt. Använd praktiska exempel i din app.

De 5 principerna:

* Learnability
* Efficiency
* Memorability
* Errors
* Satisfaction

## Resurser
Bilder som skall användas för sidans verktyg [kan ni ladda ner här](https://drive.google.com/file/d/1JiPcm3pFPFp0ktWGD7Ju36QuLMQz4Las/view?usp=sharing).

## Handledning
Under onsdagen och torsdagen erbjuds handledning online via Discord. Då vill jag att ALLA i klassen bokar in sig på minst ett handledningspass men mig eller Rachel. Skriver upp er för handledning [gör ni här](https://docs.google.com/spreadsheets/d/1s_rkiGDLy5zU-6eIED3rtz0Z4BLIHS4_lOnAch_xdfs/edit?usp=sharing)

## Inlämning

Inlämning sker via Azomo, senast fredagen den 10/10 kl 23:59. Gå in på Azomo och klistra in länken till din figmaskiss under modulen för den individuella inlämningsuppgiften. Notera att jag vill ha länken till ert projekt, INTE er prototyp. GLÖM INTE se till att jag har tillgång till era Figmaprojekt.
